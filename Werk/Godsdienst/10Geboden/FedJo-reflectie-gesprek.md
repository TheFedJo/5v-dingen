## Reflectie
Ik vond het een leerzaam gesprek, want je leert hoe niet-christenen tegen refo's aankijken. De mevrouw die wij spraken was eerder door (naar alle waarschijnlijkheid, ze zei een groep jongelui jonger dan wij van de JFSG) door het communications team uit de onderbouw bezocht. Dit vond ze prima, maar dat ze de volgende dag terugkwamen met twee Bijbels om die maar te lezen, terwijl ze zelf nog een Bijbel had, vond ze niet kunnen. Ook vond ze dat je een secretaresse op school niet mocht weigeren, omdat die niet reformatisch was, wat een katholieke vriendin van haar was overkomen. Daarnaast hoefde een blasfemieverbod ook niet van haar, als het geen consequenties in de praktijk heeft, maar ze was wel tegen blasfemie. Ze was dus vrij praktisch ingesteld en zou anderen ook niet zo snel aanspreken, maar dat is ook best wel lastig. Ze was verder erg vriendelijk en kalm in tegenstelling tot wat we nog meer gezien en gehoord hebben.
